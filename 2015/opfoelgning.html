<!DOCTYPE html>
<html lang="da">
<head>
 <meta charset="utf-8">
 <title>Opf&oslash;lgning 
 | logiskhave</title>
 <meta name="description" content="Log ajourf&oslash;rt af Kresten Jacobsen.">
 <meta name="viewport" content="width=720">
 <link rel="icon" href="http://static.logiskhave.dk/favicon.ico">
 <link rel="apple-touch-icon" href="http://static.logiskhave.dk/apple-touch-icon.jpg"/>
 <link rel="stylesheet" href="/css/theme.css" type="text/css">
 <link rel="alternate" type="application/rss+xml" title="" href="/rss.xml">
</head>
<body>
    <div id="container">
        <div id="header">
            <h1><span>Jeg er</span> <a title="Kolofon" href="/colophon.html">Kresten Jacobsen.</a> <span>Dette er</span> <a title="Log" href="/"> min log.</a></h1>
        </div><!-- /header --><div class="post">
		<p class="date">06. Marts, 2015</p>
    	<h2>
            
                Opf&oslash;lgning 

            
        </h2>
       	<p><img alt="Skriv..." src="https://log.logiskhave.dk/static/20150307_write.jpg" title="Skriv..." /></p>
<p>Dette er en kort opfølgning på de sidste to indlæg her på siden, hvor jeg hhv. ønskede at komme til at <a href="http://log.logiskhave.dk/2014/foundation-trilogien.html">læse lidt mere</a> og udvikle mig fagligt ved at (gen-)<a href="http://log.logiskhave.dk/2014/en-udviklingsplan.html">lære at programmere</a>. Den slags er rigtig svært at få tid til i en travl hverdag med familie, arbejde, venner og alt de andre dejlige ting, der skal nås. Og jeg fik ikke rigtig <em>mere</em> tid ved at få barn nr. 2 i starten af året.</p>
<p>Til min store begejstring fandt jeg dog ud af, at jeg kunne lytte til bøger i toget i stedet for at læse dem. At læse bøger havde nemlig den uheldige effekt, at jeg faldt i søvn i toget til og fra arbejde, som er det eneste sted, jeg reelt har tid til at læse. Men siden sidst har jeg så faktisk fået tygget mig igennem hele Asimovs oprindelige trilogi på lydbog.<sup id="fnref:2"><a class="footnote-ref" href="#fn:2" rel="footnote">1</a></sup> Derudover har jeg forudbestilt en ny biografi om Steve Jobs, der udkommer i slutningen af marts, som jeg også forventer at komme igennem inden for en overskuelig tidshorisont.</p>
<p>I kategorien "personlig udvikling" skrev jeg at jeg gerne ville lære at programmere (igen) og prøvede egentligt at få det puttet ind om aftenen, hvor jeg har bedst tid til at sidde - forholdsvis - uforstyrret foran computeren. Det gik ikke. Om aftenen er jeg for træt og samværet med kone nr. 1 og barn nr. 2 skal også prioriteres.<sup id="fnref:1"><a class="footnote-ref" href="#fn:1" rel="footnote">2</a></sup> Men så fik jeg den geniale idé at argumentere for, at mit arbejde på Københavns Universitets skulle tillade, at jeg brugte en dag om ugen på et mindre uddannelsesforløb i programmering på trods af at jeg ikke programmerer i mit nuværende job. Og min chef sagde sgu ja! Så nu har jeg fået lov til at bruge tid på nogle af de kurser, som jeg havde kigget på. Yay!</p>
<p>Men hvorfor skriver jeg så det her. Jo, det gør jeg fordi, jeg skal minde mig selv om, at det hjælper at sætte sig ned og tænke over hvad man egentligt gerne vil bruge sin tid på - og i mit tilfælde at fastholde det ved at skrive det ned. </p>
<div class="footnote">
<hr />
<ol>
<li id="fn:2">
<p>Jeg ville ønske de andre bøger i serien også var tilgængelige på Audible, men det er de desværre ikke.&#160;<a class="footnote-backref" href="#fnref:2" rev="footnote" title="Jump back to footnote 1 in the text">&#8617;</a></p>
</li>
<li id="fn:1">
<p>Deruover er sæson 3 af House of Cards kommet på gaden, så er vi friske, ser vi den. :)&#160;<a class="footnote-backref" href="#fnref:1" rev="footnote" title="Jump back to footnote 2 in the text">&#8617;</a></p>
</li>
</ol>
</div>
    </div>
	<div class="navleft">
		<a rel="prev prefetch" href="/archive.html">&lsaquo;&nbsp; Til arkivet</a>
	</div>

        <div id="footer">
            <p>Kresten Jacobsen @ logiskhave</p><p>Udgivet under <a href="http://static.logiskhave.dk/solipsistisk_licens.html">Solipsistisk Offentlig Licens</a></p>
        </div><!-- /footer -->
    </div><!-- /container -->
</body>
</html>