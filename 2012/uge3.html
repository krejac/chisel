<!DOCTYPE html>
<html lang="da">
<head>
 <meta charset="utf-8">
 <title>Uge 3 - Gran Canaria
 | logiskhave</title>
 <meta name="description" content="Log ajourf&oslash;rt af Kresten Jacobsen.">
 <meta name="viewport" content="width=720">
 <link rel="icon" href="http://static.logiskhave.dk/favicon.ico">
 <link rel="apple-touch-icon" href="http://static.logiskhave.dk/apple-touch-icon.jpg"/>
 <link rel="stylesheet" href="/css/theme.css" type="text/css">
 <link rel="alternate" type="application/rss+xml" title="" href="/rss.xml">
</head>
<body>
    <div id="container">
        <div id="header">
            <h1><span>Jeg er</span> <a title="Kolofon" href="/colophon.html">Kresten Jacobsen.</a> <span>Dette er</span> <a title="Log" href="/"> min log.</a></h1>
        </div><!-- /header --><div class="post">
		<p class="date">19. Februar, 2012</p>
    	<h2>
            
                Uge 3 - Gran Canaria

            
        </h2>
       	<p>Denne uge stod på træningslejr på Gran Canaria á la svigerfamilien. Så mandag, som var frivillig, blev til øl og afslapningen ved poolen... Og <a href="http://connect.garmin.com/activity/149375338">en lille femkilometertur</a>. </p>
<p>Tirsdag var bakketræningsdag, hvilket kan gøres ret hårdt på Gran Canaria. Jeg tog <a href="http://connect.garmin.com/activity/149719523">en medium tur</a> m. Sonnich, som desværre blev dårlig efter et par ture op ad bakke. Det blev til lige over ti kilometer og syv hårde bakker. </p>
<p>Onsdag sagde programmet 6,5K for at få styr musklerne efter gårsdagens bakker, men jeg gjorde i stedet det, at jeg gav Kimmie et lille forspring (jeg tog en stejl bakke, mens hun forsatte fladt) og <a href="http://connect.garmin.com/activity/149794695">jagtede hende så over ca. 4,5 kilometer</a> i stedet. Det tror jeg nu også gav rimeligt godt. </p>
<p>Torsdag stod på <a href="http://connect.garmin.com/activity/150033140">13K med ømme stænger</a> efter tirsdagens bakketræning. Men på trods af dette valgte jeg alligevel en rute med trapper, bakker og 5K sand. Jeg var helt tappet for energi, da jeg kom tilbage og jeg fik ondt i maven efter aftensmaden. Så det har sikkert været god træning. :) Dog tror jeg at jeg skal til at øve mig i at indtage mad og drikke når jeg løber ture på over en time. Ikke så meget fordi jeg har behov for det lige nu, men jeg skal jo lære det. </p>
<p>Fredag <a href="http://connect.garmin.com/activity/150240235">hed så fartleg</a>, men jeg var noget mærket af de tidligere dage, så det var svært for mig af 'lege'. Heldigvis stødte jeg på en kompetitativ far og hans søn, der sad og hvilede for foden af en bakke, lige som jeg skulle til at tage mig et hvil selv. De rejste sig op og spurgte om vi skulle løbe om kap, hvilket jeg sagde ja til, selvom jeg følte mig helt udkørt. Jeg vandt bakkespurten, men endnu vigtigere: jeg fik et boost, der gjorde, at jeg kunne løbe hele vejen hjem i stedet for at give op. </p>
<p>Lørdag var hvile- / hjemrejsedag hvilket må siges at være tiltrængt. Jeg kan mærke at hviledagene kommer lige i sidste øjeblik for mig for tiden, men det er sikkert også meningen at sådan et træningsprogram <em>skal</em> presse en... </p>
<p>Søndag bestod af <a href="http://connect.garmin.com/activity/150821460">12 kilometer i en meget mudret mose</a> - og selvom temperaturen ikke var over 5 grader, var det stadig lidt varmt med hue og handsker de sidste 5 kilometer. Men jeg havde garnteret frosset, hvis jeg havde manglet en af delene, mens jeg ventede på at mit GPS-ur fik fat i signalet fra satelitterne.</p>
<p><img class="screen" src="http://static.logiskhave.dk/201202_muddersko.png" alt="Muddersko"></p>
<p>Alt i alt en dejlig uge med nogle gode løbeture på Gran Canaria<sup id="fnref:1"><a class="footnote-ref" href="#fn:1" rel="footnote">1</a></sup>. Det skal dog bemærkes at jeg så småt er begyndt at kunne mærke en lille gene på ydersiden af min venstre ankel. Det er især de første par kilometer jeg bemærker det og især i skarpe venstresving. Men det kan jeg tage op med min fys, når han kommer hjem fra Burma.</p>
<div class="footnote">
<hr />
<ol>
<li id="fn:1">
<p>De syv dage dernede bød på 6 løbeture og ca. 52 kilometer i varieret terræn. Det er jeg selv ret tilfreds med eftersom kolde øl i eftermiddagssolen lokkede hver dag. :)&#160;<a class="footnote-backref" href="#fnref:1" rev="footnote" title="Jump back to footnote 1 in the text">&#8617;</a></p>
</li>
</ol>
</div>
    </div>
	<div class="navleft">
		<a rel="prev prefetch" href="/archive.html">&lsaquo;&nbsp; Til arkivet</a>
	</div>

        <div id="footer">
            <p>Kresten Jacobsen @ logiskhave</p><p>Udgivet under <a href="http://static.logiskhave.dk/solipsistisk_licens.html">Solipsistisk Offentlig Licens</a></p>
        </div><!-- /footer -->
    </div><!-- /container -->
</body>
</html>