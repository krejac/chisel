Travlhed...
02-09-2015

**[TL;DR](http://en.wikipedia.org/wiki/Wikipedia:Too_long;_didn't_read)** -- Børnefamiler har travlt, vi er ingen undtagelse.

![Vasketøj](http://static.logiskhave.dk/20150902_vasketoj.jpg)

Med en hjemmegående hustru skulle man tro, at alt åndede fred og ingen fare. Det er desværre ikke helt tilfældet hjemme hos os. Forstå mig ret; det er ikke min hustrus skyld, men blot en konsekvens af at være en familie med to små børn. Som tingene ser ud lige nu, står jeg tidligt op med sønnike og fodrer ham af. Derefter tager jeg afsted på arbejde, mens min kone holder liv i vores børn - den ene selv, den anden har børnehaven ansvaret for en del af tiden - samtidigt med at hun vasker tøj, rydder op, gør rent, handler ind og løber ærinder. Sent på eftermiddagen kommer jeg så hjem fra arbejdet og aflaster hende med børnene mens hun kaster sig over madlavningen, som ikke længere kan sjofles - ungerne skal jo have noget fornuftigt i skrutten. 

Inden vi gør klar til at lægge de små pus til at sove, skal der så også lige ryddes og vaskes op. Og så er det godnat. Eller. Selvom 
